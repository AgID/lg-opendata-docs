Prefazione
----------

Le presenti linee guida rappresentano l’attuazione dell’art. 12 del D.
Lgs. n. 36/2006, come modificato dal D. Lgs. n. 200/2021, recepimento
della Direttiva (UE) 2019/1024 (cd. Direttiva Open Data).

Esse vengono emesse ai sensi dell’articolo 71 del CAD e della
Determinazione AgID n. 160/2018 recante “Regolamento per l’adozione di
linee guida per l’attuazione del Codice dell’Amministrazione
Digitale” [1]_.

Ai sensi del citato art. 71, esse divengono efficaci il giorno
successivo alla loro pubblicazione sul sito istituzionale di
AgID e di essa ne è data notizia nella Gazzetta Ufficiale della
Repubblica italiana.

Questo documento rappresenta, altresì, l’aggiornamento delle Linee Guida
per la valorizzazione del patrimonio informativo pubblico [2]_.

Le presenti linee guida possono essere aggiornate periodicamente secondo
le modalità di cui all’art. 5 del Regolamento innanzi citato.

.. [1] https://trasparenza.agid.gov.it/archivio19_regolamenti_0_5376.html

.. [2] https://docs.italia.it/italia/daf/lg-patrimonio-pubblico/it/stabile/index.html
