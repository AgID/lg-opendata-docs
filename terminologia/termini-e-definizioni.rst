Termini e definizioni
~~~~~~~~~~~~~~~~~~~~~

Ai fini del presente documento, oltre alle definizioni pertinenti di cui
all’art. 2 del Decreto, si applicano le seguenti definizioni:


**collective database**

indica un database in forma non modificata come parte di una raccolta di
database indipendenti che insieme sono assemblati in una unica
collezione. Un’opera che costituisce un “collective database” (Banca
Dati Collettiva) non sarà considerata una Banca Dati Derivata [fonte:
ODbL license]


**DRM clause (clausola DRM)**

Nella licenza ODbL definita come “eventuali termini o misure
tecnologiche presenti nel Database, in un Database Derivato, o in tutto
o in parte sostanziale dei contenuti che alterano o limitano i termini
della Licenza”, intesa, quindi, come divieto di imposizione salvo
possibilità di lasciare copia aperta.

Nella licenza CC-BY definita come “misure che, in assenza di apposita
autorità, possono non essere eluse ai sensi di leggi che adempiono agli
obblighi di cui all'articolo 11 del Trattato WIPO sul diritto d’autore
adottato il 20 dicembre 1996, e/o accordi internazionali simili”, intesa
quindi come divieto di imposizione senza alternative


**produced work**

un’opera (come un’immagine, materiale audiovisivo, testo o suoni)
risultante dall’utilizzo della totalità o di una parte sostanziale dei
contenuti (tramite una ricerca o altra query) da un Database, inteso
come un Database Derivato, o da un Database inteso come parte di una
banca dati collettiva (collective database) [fonte: ODbL license]


**raccomandazione**

possibile scelta suggerita senza necessariamente escluderne altre


**requisito**

criterio da soddisfare per garantire la conformità al documento e da cui
non è consentita alcuna deviazione


**result from computational use**

risultati o output che l’utente ottiene dall’analisi (attraverso l’uso
di dispositivi di calcolo o altro) o da altre interpretazioni dei dati
