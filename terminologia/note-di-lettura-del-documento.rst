Note di lettura del documento
~~~~~~~~~~~~~~~~~~~~~~~~~~~~~

Conformemente alle norme *ISO/IEC Directives, Part 3* per la stesura dei
documenti tecnici le presenti Linee Guida utilizzeranno le parole chiave
«DEVE», «DEVONO», «NON DEVE», «NON DEVONO», «\ È RICHIESTO», «DOVREBBE»,
«NON DOVREBBE», «\ È RACCOMANDATO», «NON È RACCOMANDATO» «\ PUÒ\ » e
«\ È OPZIONALE», la cui interpretazione è descritta di seguito.

-  **DEVE** o **DEVONO**, indicano un requisito obbligatorio per
   rispettare le linee guida;

-  **NON DEVE** o **NON DEVONO**, indicano un assoluto divieto delle
   specifiche;

-  **DOVREBBE** o **È RACCOMANDATO/SI RACCOMANDA** o **NON DOVREBBE** o
   **NON È RACCOMANDATO**, indicano che le implicazioni devono essere
   comprese e attentamente pesate prima di scegliere approcci
   alternativi;

-  **PU\ Ò** o **POSSONO** o **È OPZIONALE**, indica che si può
   scegliere di applicare o meno senza alcun tipo di implicazione la
   specifica.

Ove applicabile, nei prossimi capitoli sono definiti specifici requisiti
e raccomandazioni in modo da rendere in maniera più chiara e sintetica
**cosa è necessario implementare obbligatoriamente** (requisiti) e
**cosa invece è solo un forte suggerimento** (raccomandazioni). Nel caso
dei requisiti si utilizzeranno le parole chiave indicate innanzi ai
primi due punti, mentre nel caso delle raccomandazioni si utilizzeranno
quelle indicate agli ultimi due punti.

I requisiti, inoltre, saranno rappresentati nel modo seguente:

mentre le raccomandazioni nel modo seguente:

Quando, su alcuni aspetti specifici, esistono già documenti (norme,
regole tecniche, linee guida, manuali, materiali vari) che
approfondiscono tali aspetti e che forniscono indicazioni puntuali,
anche eventualmente vincolanti, è presente anche la **sezione “Risorse
utili”** che riporta i riferimenti, attraverso collegamenti
ipertestuali, a tali documenti o risorse in generale a cui si rimanda.
In particolare, i documenti e le risorse possono essere relativi ad una
di queste tipologie:

-  linee guida, regolamenti o altre tipologie di documenti che
   disciplinano aspetti specifici trattati nel presente documento e che
   non si ritiene di dover duplicare (per evitare, per esempio,
   disallineamenti in caso di aggiornamento degli stessi), anche perché
   in alcuni casi di competenza di specifiche amministrazioni;

-  guide, specifiche, documenti tecnici, manuali e altri materiali
   formativi che forniscono indicazioni tecniche puntuali, specie se
   definiti nell’ambito del framework europeo che non si ritiene di
   scalare o ridefinire a livello nazionale per garantire la coerenza e
   l’interoperabilità in un contesto superiore.

Tale sezione è rappresentata come segue:
