**Allegato B** - Standard di riferimento e formati aperti
---------------------------------------------------------

Standard di riferimento
~~~~~~~~~~~~~~~~~~~~~~~

Come già indicato per i principi FAIR (v. par. :ref:`par-4-4`), per assicurare
l’interoperabilità e consentire che dati e metadati possano essere
combinati con altri dati e/o strumenti, è necessario, tra l’altro, che
vengano utilizzati standard pertinenti, oltre a vocabolari controllati,
thesauri e ontologie, riconosciuti auspicabilmente a livello
internazionale.

Nel pubblicare dati aperti, quindi, sarebbe opportuno, ove possibile,
seguire standard definiti dagli organismi di standardizzazione
internazionali, come ISO, W3C, OGC, IETF, o nell’ambito delle attività
istituzionali della Commissione Europea. Nel caso in cui non siano
disponibili standard a livello internazionale e/o europeo, allora si può
fare riferimento a standard e regole tecniche nazionali, anche definiti
dalle amministrazioni competenti in funzione dello specifico dominio. Si
richiama qui quanto indicato per i modelli dati al par. :ref:`par-5-1-5`.

La tabella che segue riporta l’elenco, non esaustivo, dei
principali standard di riferimento. In aggiunta a quelli riportati, sono
da considerare i documenti tecnici (come, per es., le Linee Guida)
indicati nel cap. :ref:`cap-2`.


+-------------+--------------+-------------+-------------+----------------------------------------------+
| Acronimo/   | Titolo       | Organismo   | URL         | Note                                         |
|             |              | di          |             |                                              |
| abbreviazio |              | standardizz |             |                                              |
| ne          |              | azione      |             |                                              |
+=============+==============+=============+=============+==============================================+
| DataCube    | The RDF      | W3C         | https://www |                                              |
|             | Data Cube    |             | .w3.org/TR/ |                                              |
|             | Vocabulary   |             | vocab-data- |                                              |
|             |              |             | cube/       |                                              |
+-------------+--------------+-------------+-------------+----------------------------------------------+
| DCAT        | Data         | W3C         | http://www. |                                              |
|             | Catalog      |             | w3.org/TR/v |                                              |
|             | Vocabulary   |             | ocab-dcat/  |                                              |
+-------------+--------------+-------------+-------------+----------------------------------------------+
| DCAT-AP_IT  | DCAT         | AgID        | https://doc |                                              |
|             | Application  |             | s.italia.it |                                              |
|             | Profile      |             | /italia/daf |                                              |
|             | (Italia)     |             | /linee-guid |                                              |
|             |              |             | a-cataloghi |                                              |
|             |              |             | -dati-dcat- |                                              |
|             |              |             | ap-it/it/st |                                              |
|             |              |             | abile/dcat- |                                              |
|             |              |             | ap_it.html  |                                              |
+-------------+--------------+-------------+-------------+----------------------------------------------+
| DCMI        | Dublin Core  | Dublin Core | http://dubl | DCMI è anche disponibile come Standard ISO.  |
|             | Metadata     |             | incore.org/ | In particolare:                              |
|             | Initiative   |             | documents/d | -  ISO15836-1:2017                           |
|             |              |             | cmi-terms/  |    Information and documentation  -          |
|             |              |             |             |    The Dublin Core metadata element set -    |
|             |              |             |             |    Part 1: Core elements                     |
|             |              |             |             |    (https://www.iso.org/standard/71339.html);|
|             |              |             |             |                                              |
|             |              |             |             | -  ISO 15836-2:2019                          |
|             |              |             |             |    Information and documentation -           |
|             |              |             |             |    The Dublin Core metadata element set -    |
|             |              |             |             |    Part 2: DCMI Properties and classes       |
|             |              |             |             |    (https://www.iso.org/standard/71341.html) |
+-------------+--------------+-------------+-------------+----------------------------------------------+
| EU          | Risorse      | Commissione | https://op. |                                              |
| vocabularies| (vocabolari  | Europea     | europa.eu/e |                                              |
|             | controllati, |             | n/web/eu-vo |                                              |
|             | modelli,     |             | cabularies/ |                                              |
|             | schemi e     |             | home        |                                              |
|             | ontologie)   |             |             |                                              |
|             | rese         |             |             |                                              |
|             | disponibili  |             |             |                                              |
|             | dall’Ufficio |             |             |                                              |
|             | delle        |             |             |                                              |
|             | Pubblicazioni|             |             |                                              |
|             | dell’Unione  |             |             |                                              |
|             | Europea      |             |             |                                              |
+-------------+--------------+-------------+-------------+----------------------------------------------+
| INSPIRE     | Infrastruct  | Commissione | http://insp |                                              |
|             | ure          | Europea     | ire.ec.euro |                                              |
|             | for Spatial  |             | pa.eu/      |                                              |
|             | Information  |             |             |                                              |
|             | in the       |             |             |                                              |
|             | European     |             |             |                                              |
|             | Community    |             |             |                                              |
+-------------+--------------+-------------+-------------+----------------------------------------------+
| ISO 19100   | Serie 19100  | ISO         | https://www |                                              |
|             | “Geographic  |             | .iso.org/co |                                              |
|             | Information” |             | mmittee/549 |                                              |
|             |              |             | 04/x/catalo |                                              |
|             |              |             | gue/        |                                              |
+-------------+--------------+-------------+-------------+----------------------------------------------+
| ISO 639     | Language     | ISO         | http://www. |                                              |
|             | codes        |             | iso.org/iso |                                              |
|             |              |             | /home/stand |                                              |
|             |              |             | ards/langua |                                              |
|             |              |             |             |                                              |
|             |              |             | ge_codes.ht |                                              |
|             |              |             | m           |                                              |
+-------------+--------------+-------------+-------------+----------------------------------------------+
| ISO 8601    | Date and     | ISO         | http://www. |                                              |
|             | time format  |             | iso.org/iso |                                              |
|             |              |             | /home/stand |                                              |
|             |              |             | ards/iso860 |                                              |
|             |              |             | 1.htm       |                                              |
+-------------+--------------+-------------+-------------+----------------------------------------------+
| NUTS        | Nomenclature | Commissione | https://ec. |                                              |
|             | of           | Europea     | europa.eu/e |                                              |
|             | territorial  |             | urostat/web |                                              |
|             | units for    |             | /nuts/backg |                                              |
|             | statistics   |             | round       |                                              |
+-------------+--------------+-------------+-------------+----------------------------------------------+
| ONTOPIA     | Rete         | AgID        | https://git |                                              |
|             | italiana     |             | hub.com/ita |                                              |
|             | ontologie e  |             | lia/daf-ont |                                              |
|             | vocabolari   |             | ologie-voca |                                              |
|             | controllati  |             | bolari-cont |                                              |
|             |              |             | rollati     |                                              |
+-------------+--------------+-------------+-------------+----------------------------------------------+
| OWL         | Ontology     | W3C         | https://www |                                              |
|             | Web          |             | .w3.org/TR/ |                                              |
|             | Language     |             | owl-feature |                                              |
|             |              |             | s/          |                                              |
+-------------+--------------+-------------+-------------+----------------------------------------------+
| RDF         | Resource     | W3C         | https://www |                                              |
|             | Description  |             | .w3.org/TR/ |                                              |
|             | Framework    |             | rdf11-prime |                                              |
|             |              |             | r/          |                                              |
+-------------+--------------+-------------+-------------+----------------------------------------------+
| RDFS        | RDF Schema   | W3C         | https://www |                                              |
|             |              |             | .w3.org/TR/ |                                              |
|             |              |             | rdf-schema/ |                                              |
+-------------+--------------+-------------+-------------+----------------------------------------------+
|             | Regole       | Governo     | https://geo |                                              |
|             | tecniche     | italiano /  | dati.gov.it |                                              |
|             | dati         | AgID        | /geoportale |                                              |
|             | territoriali |             | /datiterrit |                                              |
|             |              |             | oriali/rego |                                              |
|             |              |             | le-tecniche |                                              |
+-------------+--------------+-------------+-------------+----------------------------------------------+
| RNDT        | Profilo      | AgID        | https://agi |                                              |
|             | italiano di  |             | d.github.io |                                              |
|             | metadati     |             | /geodocs/rn |                                              |
|             | per i dati   |             | dt-lg/2.0.1 |                                              |
|             | territoriali |             | /           |                                              |
|             | e relativi   |             |             |                                              |
|             | servizi      |             |             |                                              |
+-------------+--------------+-------------+-------------+----------------------------------------------+
| SDMX        | Statistical  | SDMX        | https://sdm | SDMX è anche uno Standard ISO                |
|             | Data and     | community   | x.org/?page | - ISO 17369:2013                             |
|             | Metadata     |             | _id=5008    | (https://www.iso.org/standard/52500.html)    |
|             | eXchange     |             |             |                                              |
+-------------+--------------+-------------+-------------+----------------------------------------------+
| SPARQL      | SPARQL       | W3C         | https://www |                                              |
|             | Protocol     |             | .w3.org/TR/ |                                              |
|             | for RDF      |             | rdf-sparql- |                                              |
|             |              |             | protocol/   |                                              |
+-------------+--------------+-------------+-------------+----------------------------------------------+


.. topic:: Risorse utili
  :class: useful-docs

  - :mimetype:`text/html` `European Catalogue on the ICT standards, Commissione Europea <https://joinup.ec.europa.eu/collection/ict-standards-procurement/ict>`_

  - :mimetype:`application/pdf` `Architectures and Standards for Spatial Data Infrastructures and Digital Government, JRC Technical Report, 2020 <https://joinup.ec.europa.eu/sites/default/files/document/2020-09/jrc121025_jrc121025_architectures_and_standards_for_sdis_and_digital_government.pdf>`_


Formati aperti per dati e documenti
~~~~~~~~~~~~~~~~~~~~~~~~~~~~~~~~~~~

Formati aperti per i dati
^^^^^^^^^^^^^^^^^^^^^^^^^

**CSV (Comma Separated Values)**
''''''''''''''''''''''''''''''''

È un formato di file testuale utilizzato per rappresentare informazioni
con struttura tabellare. Le righe delle tabelle corrispondono a righe
nel file di testo CSV e i valori delle celle sono divisi da un carattere
separatore, che, come indica il nome stesso, dovrebbe essere la virgola. Il
CSV non è uno standard vero e proprio ma la sua modalità d’uso è
descritta nell’RFC 4180. Nel rilascio di dati secondo il formato CSV,
per agevolare i riutilizzatoti, si raccomanda di dichiarare almeno 1) il
separatore di campo utilizzato (e.g, virgola, punto e virgola); 2) se è
stato usato un carattere per delimitare i campi di testo.

**Raccomandazioni sul formato CSV**\  [1]_

-  **Utilizza un file per tabella**

Ogni file CSV deve contenere solo una tabella. Se la tabella da
pubblicare è composta da più fogli, è necessario creare un file CSV per
ogni foglio.

-  **Evita gli spazi bianchi e informazioni aggiuntive nel file**

È importante assicurarsi che il file contenga solo i dati che
appartengono alla tabella effettiva, come le intestazioni di colonna e i
valori delle voci presenti nella tabella stessa. Nel file CSV, quindi,
non devono essere presenti titolo della tabella, righe vuote o eventuali
informazioni aggiuntive che aiutino l’utente a capire meglio i dati
(queste ultime, che sono utilissime, vanno inserite nei metadati). Il
file, inoltre, deve contenere una sola riga di intestazione.

-  **Inserisci le intestazioni di colonna**

Le intestazioni di colonna devono essere auto-esplicative ed essere
incluse nella prima riga del file CSV. Senza le intestazioni, è
difficile per gli utenti interpretare il significato dei dati.

-  **Assicurati che tutte le righe abbiano lo stesso numero di colonne**

Ogni riga deve avere lo stesso numero di colonne e, quindi, di caratteri
separatori. Se in una riga manca un valore, questo di solito viene
interpretato come “null”. Ciò può comportare un trattamento errato dei
dati. Se il CSV contiene righe con un numero diverso di colonne,
bisognerebbe controllare se c’è un problema con valori di ‘escape’ non
corretti (ad es. un valore che corrisponde al carattere separatore che
in quel caso non va interpretato come tale).

-  **Indica le unità in una modalità facilmente elaborabile**

L’unità di misura di un valore dovrebbe essere indicata
nell’intestazione della colonna. Se l’unità cambia da un valore
all’altro, allora bisognerebbe considerare una colonna dedicata con
un’opportuna intestazione e non inserire l’unità insieme al valore
stesso. Per le unità dovrebbero essere utilizzati i codici (URI)
derivati da un vocabolario controllato.

**JSON (JavaScript Object Notation)**
'''''''''''''''''''''''''''''''''''''

È un formato aperto per la rappresentazione e lo scambio di dati
semi-strutturati, leggibile anche dagli utenti e che mantiene, rispetto
a formati simili come l’XML, una sintassi poco prolissa. Questo aspetto
ne fa un formato flessibile e compatto. Esso nasce dalla
rappresentazione di strutture dati semplici nel linguaggio di
programmazione JavaScript, ma mantiene indipendenza rispetto ai
linguaggi di programmazione.

**Raccomandazioni sul formato JSON**\  [2]_

-  **Utilizza tipi di dati adeguati**

JSON consente l’utilizzo dei seguenti tipi di dati:

-  Valore nullo (assenza di un valore), rappresentato dalla parola
   chiave ‘null’;

-  Valori booleani, vero o falso;

-  Stringhe, dove la mascheratura dei singoli caratteri funziona allo
   stesso modo del file CSV;

-  Numeri e sequenze semplici delle cifre 0–9, eventualmente con un
   segno e/o punto decimale;

-  Elenchi, detti anche array, racchiusi tra parentesi quadre, in cui i
   singoli elementi sono separati da virgole. Gli elenchi possono anche
   essere vuoti;

-  Oggetti, racchiusi tra parentesi graffe e contenenti un numero
   qualsiasi di coppie chiave-valore separate da virgole.

Per ulteriori elaborazioni è importante utilizzare tipi di dati
adeguati.

-  **Utilizza le gerarchie per raggruppare i dati**

Invece di allegare tutti i campi all’oggetto radice del JSON, i dati
dovrebbero essere raggruppati semanticamente. Ciò migliora la
leggibilità da parte degli esseri umani e può migliorare le prestazioni
durante l’elaborazione del file.

**XML (eXtensible Markup Language)**
''''''''''''''''''''''''''''''''''''

È un linguaggio di marcatura standardizzato dal W3C usato per
l’annotazione di documenti e per la costruzione di altri linguaggi più
specifici per l’annotazione di documenti. XML è basato sull’utilizzo di
marcatori (tag) che consentono di strutturare il contenuto informativo
da rappresentare. Nell’ambito del Web Semantico è stata definita una
specifica serializzazione RDF/XML.

**Raccomandazioni sul formato XML**\  [3]_

-  **Fornire una dichiarazione XML**

Ogni file XML dovrebbe avere una dichiarazione XML completa. Questa
contiene metadati relativi alla struttura del documento ed è importante
affinché le applicazioni elaborino correttamente il file.

-  **Fai l’ “escaping” dei caratteri speciali**

Quando vengono utilizzati caratteri speciali nei file XML, è necessario
eseguire l’ “escape”. Ciò garantisce una struttura del file pulita e
impedisce alle applicazioni utilizzate per l’elaborazione del file di
interpretare erroneamente i dati. L’ ‘escape’ viene eseguito
sostituendoli con le entità XML equivalenti.

-  **Utilizza nomi significativi per gli identificatori**

Tutti gli identificatori, siano essi tag o attributi, dovrebbero avere
nomi significativi e non dovrebbero auspicabilmente essere usati due
volte.

-  **Utilizza correttamente attributi ed elementi**

Sebbene non vi sia una direttiva vincolante obbligatoria in merito alla
codifica dei dati in elementi o attributi, la prassi è che le
informazioni che fanno parte dei dati effettivi debbano essere
rappresentate da elementi. I metadati che contengono informazioni
aggiuntive dovrebbero invece essere implementati come attributi.

-  **Rimuovi i dati specifici del programma**

XML, come qualsiasi formato aperto, dovrebbe essere sempre indipendente
da programmi o strumenti specifici utilizzati per l’elaborazione dei
file. Questo permette all’utente di scegliere lo strumento che
preferisce per il trattamento dei dati senza doverlo prima bonificare.

**Serializzazioni RDF**
'''''''''''''''''''''''

**N-triples**

È una serializzazione di RDF in cui ogni tripla è espressa interamente e
indipendentemente dalle altre. La concatenazione delle triple di un
dataset RDF secondo N-Triples avviene utilizzando il carattere punto
(es., <soggetto1> <predicato1> <oggetto1> . <soggetto2> <predicato2>
<oggetto2>).

**Notation3**

Notation3 (o N3) è una serializzazione RDF pensata per essere più
compatta rispetto a quella ottenuta utilizzando la sintassi XML. Essa
risulta più leggibile da parte degli utenti e possiede delle
caratteristiche che esulano dall’uso stretto di RDF (per es.,
rappresentazione di formule logiche).

**Turtle**

È una versione semplificata (un sottoinsieme di funzionalità) di N3. Un
dataset in Turtle è una rappresentazione testuale di un grafo RDF e, al
contrario di RDF/XML, è di più facile lettura e gestione anche manuale.

**JSON-LD**

È un formato di serializzazione per RDF, standardizzato dal W3C, che fa
uso di una sintassi JSON. Viene proposto come formato per Linked Data,
mascherando di proposito la sua natura di serializzazione di RDF per
ragioni di diffusione del formato. Il gruppo di lavoro che l’ha definito
ha posto come obiettivo, oltre quello di mettere a disposizione
un’ulteriore funzionalità al framework RDF, anche quello di avvicinare
il mondo dello sviluppo Web e degli utilizzatori dei sistemi di gestione
dati NoSQL (in particolare dei document store) al Web Semantico. Da un
punto di vista pratico è possibile rilasciare dati RDF utilizzando
questo «dialetto» JSON nelle situazioni in cui inizialmente non ci si
possa dotare di tecnologie ad-hoc come triple store. Allo stesso tempo,
con JSON-LD si fornisce uno strumento standard che consente il
collegamento di documenti JSON che per loro natura sono unità di
informazione indipendenti.

**Raccomandazioni sul formato RDF/xxx**\  [4]_

-  **Utilizza URI http per identificare le risorse**

Gli ID di una risorsa dovrebbero essere URI HTTP, poiché questi
consentono l’accesso diretto alla risorsa in questione. Rendono inoltre
le risorse indicizzabili dai motori di ricerca, il che migliora la loro
reperibilità.

-  **Utilizza ‘namespace’ (spazi dei nomi) quando possibile**

Sebbene gli spazi dei nomi non siano necessari per
l’elaborazione di RDF, riducono la verbosità e le dimensioni del file.

Formati aperti più diffusi per i dati geografici
^^^^^^^^^^^^^^^^^^^^^^^^^^^^^^^^^^^^^^^^^^^^^^^^

**Shapefile**
'''''''''''''

È il formato standard de-facto per la rappresentazione dei dati dei
sistemi informativi geografici (GIS). I dati sono di tipo vettoriale. Lo
shapefile è stato creato dalla società privata ESRI che rende comunque
pubbliche le sue specifiche. L’apertura delle specifiche ha consentito
lo sviluppo di diversi strumenti in grado di gestire e creare tale
formato. Seppur impropriamente ci si riferisca a uno shapefile, nella
pratica si devono considerare almeno tre file: un .shp contenente le
forme geometriche, un .dbf contenente il database degli attributi delle
forme geometriche e un file .shx come indice delle forme geometriche. A
questi tre si deve anche accompagnare un file .prj che contiene le
impostazioni del sistema di riferimento. Si raccomanda comunque di
specificare nei metadati la proiezione utilizzata. È importante notare
che non risulta ancora chiaro se tale formato lo si possa considerare
propriamente aperto (e quindi coerente con la definizione introdotta dal
CAD) di livello 3 secondo il modello per i dati proposto nel presente
documento. Tenuto conto dell’ampio uso di tale formato per la
rappresentazione dei dati geografici si ritiene opportuno includerlo
comunque in questo elenco.

**KML**
'''''''

È un formato basato su XML per rappresentare dati geografici. Nato con
Google, è diventato poi uno standard OGC. Le specifiche della versione
2.2 presentano una serie di entità XML attraverso cui archiviare le
coordinate geografiche che rappresentano punti, linee e poligoni
espressi in coordinate WGS84 e altre utili a definire gli stili
attraverso cui visualizzare i dati. Eventuali attributi delle geometrie
vanno espressi invece attraverso la personalizzazione di alcune entità.
Molti strumenti di conversione non si occupano tuttavia di creare questa
struttura dati e delegano gli attributi delle geometrie allo stile di
visualizzazione. Si consiglia pertanto di distribuire questo dato
prestando attenzione o, eventualmente, accompagnando il dataset assieme
ad un altro formato aperto per i dati geografici (ad esempio, .shp,
.geojson).

**GeoJSON**
'''''''''''

È un formato aperto per la rappresentazione e l’interscambio dei dati
territoriali in forma vettoriale, basato su JSON. Ogni dato è codificato
come oggetto che può rappresentare una geometria, una caratteristica o
una collezione di caratteristiche. A ogni oggetto è associato un insieme
di coppie nome/valore (membri). I principali nomi di membri che
rappresentano le caratteristiche dei dati geografici sono: «type» che
serve a indicare il tipo di geometria (punto, linea, poligono o insieme
multi-parte di questi tipi); «coordinates» attraverso cui sono indicate
le coordinate dell’oggetto in un dato sistema di riferimento; «bbox»
attraverso cui sono indicate le coordinate di un riquadro di
delimitazione geografica; «crs» (opzionale) per l’indicazione del
sistema di riferimento. Inoltre, è possibile associare all’oggetto
specifici attributi, attraverso il membro con nome «properties». Si
tratta di un formato molto diffuso e supportato da diversi software,
ampiamente utilizzato in ambito di sviluppo web. Nel 2016 è stata
pubblicata la relativa RFC 7946 “The GeoJSON Format”. La specifica
raccomanda di limitare la precisione delle coordinate a 6 decimali,
attraverso cui si può specificare qualsiasi posizione sulla terra con
una tolleranza di 10 centimetri. La specifica inoltre richiede che i
dati siano memorizzati con un sistema di riferimento di coordinate
geografiche WGS 84, in latitudine e longitudine, nello stesso stile dei
dati GPS.

**GML (Geography Markup Language)**
'''''''''''''''''''''''''''''''''''

È una grammatica XML che rappresenta un formato di scambio aperto per i
dati territoriali. Definita originariamente da OGC, e diventata poi lo
Standard ISO 19136:2008, essa fornisce la codifica XML (schemi XSD)
delle classi concettuali definite in diversi Standard ISO della serie
19100 e di classi aggiuntive quali: geometrie, oggetti topologici, unità
di misura, tipi di base, riferimenti temporali, caratteristiche, sistemi
di riferimento, copertura.

**GeoPackage**
''''''''''''''

È un formato aperto per la rappresentazione di dati geografici e può
essere un’alternativa al suddetto formato shapefile. Esso supporta
SpatiaLite ovvero un’estensione dello schema del database SQLite. Il
principale vantaggio offerto da GeoPackage è quello di rappresentare in
un unico file diversi dati geografici, sia di tipo vettoriale che
raster, che possono essere gestiti anche tramite apposite interrogazioni
SQL. Lo standard è riconosciuto dall’Open Geospatial Consortium.

Formati aperti per i documenti
^^^^^^^^^^^^^^^^^^^^^^^^^^^^^^

**ODF (Open Document Format)**
''''''''''''''''''''''''''''''

È uno standard dell’OASIS che specifica le caratteristiche di un formato
per documenti digitali basato su XML, indipendente dall’applicazione e
dalla piattaforma utilizzata. La seguente serie di formati aperti è
parte dello standard OASIS ODF:

· ODT (Open Document Text). Standard aperto per documenti testuali. È
stato adottato come formato principale per i testi in alcune suite per
l’automazione d’ufficio come OpenOffice.org e LibreOffice; è supportato
da altre come Microsoft Office, Google Drive e IBM Lotus.

· ODS (Open Document Spreadsheet). Standard aperto per fogli di calcolo.
Come nel caso precedente, è stato adottato come formato principale per i
fogli di calcolo in alcune suite per l’automazione d’ufficio come
OpenOffice.org e LibreOffice; è supportato da altre come Microsoft
Office, Google Drive e IBM Lotus.

· ODP (Open Document Presentation). Standard aperto per documenti di
presentazione. È stato adottato come formato principale per i documenti
di presentazione in alcune suite per l’automazione d’ufficio come
OpenOffice.org e LibreOffice; è supportato da altre come Microsoft
Office, Google Drive e IBM Lotus.

**PDF**
'''''''

È un formato aperto creato da Adobe per la rappresentazione di documenti
contenenti testo e immagini che sia indipendente dalla piattaforma di
lettura (applicativo, sistema operativo e hardware). È stato
standardizzato dall’ISO (ISO/IEC 32000-1:2008) con una serie di formati
differenti, ognuno avente una propria prerogativa (per es., PDF/UA per
l’accessibilità, PDF/H per documenti sanitari, PDF/A per
l’archiviazione, ecc.). Si noti che rilasciare dati secondo tale formato
limita fortemente il riutilizzo dei dati stessi in quanto l’intervento
umano richiesto per la loro elaborazione è molto elevato (dati
rilasciati in formato PDF con una licenza aperta rappresentano solo il
primo livello del modello dei dati aperti).

**Akoma Ntoso**
'''''''''''''''

È un linguaggio basato su XML per la rappresentazione di documenti
giuridici. Nel 2017 è diventato una specifica OASIS.


Altri formati per i dati di elevato valore
^^^^^^^^^^^^^^^^^^^^^^^^^^^^^^^^^^^^^^^^^^

Per le serie di dati di elevato valore, la bozza di Regolamento UE dispone che, in generale, si debba utilizzare un formato aperto e leggibile meccanicamente riconosciuto nell’Unione o a livello internazionale, indicazione che può trovare attuazione seguendo il REQUISITO 2 e quanto riportato innanzi nel presente allegato.

Per alcune categorie tematiche, il predetto Regolamento indica la possibilità di utilizzare anche alcuni formati specifici che sono riportati di seguito.


Formati per dati meteorologici
''''''''''''''''''''''''''''''

Per i **dati di osservazione misurati dalle stazioni meteorologiche**, oltre al **JSON** da utilizzare per dati orari, possono essere utilizzati i seguenti formati:
  -	**BUFR (Binary Universal Form for the Representation of meteorological data)**, formato di dati gestito dall’Organizzazione Meteorologica Mondiale (WMO – World   Meteorological Organization) [5]_;
  
  -	**NetCDF (Network Common Data Form)**, insieme di librerie software e formati di dati indipendenti dalla macchina che supportano la creazione, l’accesso e la condivisione di dati scientifici *array-oriented* [6]_;
  
  -	**ASCII (American Standard Code for Information Interchange)**, codice per la codifica dei caratteri da utilizzare per lo scambio generale di informazioni tra sistemi di elaborazione e comunicazione [7]_.
  
Per i **dati climatici**, possono essere utilizzati i formati **NetCDF** e **JSON**.

Per gli **avvisi meteo** possono essere utilizzati i seguenti formati:

  -	**CAP (Common Alerting Protocol)**, formato di dati basato su XML per lo scambio di avvisi pubblici ed emergenze tra tecnologie di allerta [8]_;
  
  -	**RSS (Really Simple Syndication)/Atom**, formati di dati basati su XML per distribuire contenuti come elenchi di informazioni conosciuti come “feed” [9]_.
  
Per i **dati radar**, oltre al **JSON**, può essere utilizzato il formato **HDF5 (Hierarchical Data Format)**, progettato per archiviare e organizzare grandi quantità di dati [10]_.

Per i **dati del modello NWP (Numerical weather prediction)**, oltre al **JSON** e a **NetCDF**, si può utilizzare il formato **GRIB (General Representation of fields In Binary)**, rappresentazione binaria di dati risultanti da un’osservazione o da una simulazione su modello numerico di una proprietà osservabile in un dominio spaziale e temporale su un sistema di riferimento geospaziale o celeste [11]_.


Formati per dati statistici
'''''''''''''''''''''''''''

Per i **dati statistici** il Regolamento indica che, oltre a **CSV**, **JSON** e qualsiasi altro formato aperto e leggibile meccanicamente, si può utilizzare anche **SDMX (Statistical Data and Metadata eXchange)**, uno standard ISO progettato per descrivere dati statistici e relativi metadati, normalizzare il loro scambio e migliorare la loro condivisione tra organizzazioni statistiche e simili [12]_.


Formati per i dati relativi alle imprese e alla proprietà delle imprese
'''''''''''''''''''''''''''''''''''''''''''''''''''''''''''''''''''''''

Oltre all’indicazione di utilizzare qualsiasi formato che sia aperto e leggibile meccanicamente, per i documenti che rientrano nel campo di applicazione del Regolamento Delegato (UE) 2018/81579 della Commissione il Regolamento indica di utilizzare il formato **XHTML (Xtensible HyperText Markup Language)**, un linguaggio di marcatura per creare pagine web che utilizza la sintassi XML [13]_.




.. [1] Tratte dal documento “data.europa.eu – Data quality guidelines”, indicato nel box “Risorse utili”, a cui si rimanda per ulteriori approfondimenti.

.. [2] Tratte dal documento “data.europa.eu – Data quality guidelines”, indicato nel box “Risorse utili”, a cui si rimanda per ulteriori approfondimenti.

.. [3] Tratte dal documento “data.europa.eu – Data quality guidelines”, indicato nel box “Risorse utili”, a cui si rimanda per ulteriori approfondimenti.

.. [4] Tratte dal documento “data.europa.eu – Data quality guidelines”, indicato nel box “Risorse utili”, a cui si rimanda per ulteriori approfondimenti.

.. [5] https://community.wmo.int/activity-areas/wmo-codes/manual-codes/bufr-edition-3-and-crex-edition-1

.. [6] https://www.unidata.ucar.edu/software/netcdf/

.. [7] https://datatracker.ietf.org/doc/html/rfc20 

.. [8] http://docs.oasis-open.org/emergency/cap/v1.2/CAP-v1.2-os.pdf

.. [9] Per RSS v. https://www.rssboard.org/rss-2-0-1, per Atom v. https://datatracker.ietf.org/doc/html/rfc4287

.. [10] https://www.hdfgroup.org/solutions/hdf5/

.. [11] https://old.wmo.int/extranet/pages/prog/www/WMOCodes/ManualonCodes.html#Codes

.. [12] https://sdmx.org/?page_id=5008

.. [13] https://www.w3.org/TR/2018/SPSD-xhtml-basic-20180327/



.. forum_italia::
   :topic_id: 29849
   :scope: document
