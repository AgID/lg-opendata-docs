.. _par-6-3:

Non discriminazione
~~~~~~~~~~~~~~~~~~~

Il Decreto stabilisce che le condizioni poste per il riutilizzo (v. par.
:ref:`par-6-1`) non devono comportare discriminazioni per categorie analoghe di
riutilizzo, compreso il riutilizzo transfrontaliero. A tale riguardo, il
divieto di discriminazioni, per esempio, non deve impedire lo scambio di
informazioni tra enti pubblici a titolo gratuito nell’ambito dei loro
compiti di servizio pubblico, come peraltro stabilito dall’art. 50 del
**CAD**, mentre ai terzi sono applicate tariffe per il riutilizzo degli
stessi documenti sulla base delle indicazioni di cui al par. :ref:`par-6-2`.

Se, però, una pubblica amministrazione o un organismo di diritto
pubblico riutilizza documenti per attività commerciali che esulano
dall’ambito dei propri compiti di servizio pubblico, il Decreto
stabilisce che la messa a disposizione dei documenti in questione per
tali attività è soggetta alle stesse condizioni e alle medesime tariffe
applicate agli altri soggetti che riutilizzano quei documenti.

La Direttiva suggerisce altresì che può essere anche seguita una
**politica di tariffe differenziate** per il riutilizzo a fini
commerciali e non commerciali.
