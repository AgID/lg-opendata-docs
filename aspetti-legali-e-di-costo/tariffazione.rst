.. _par-6-2:

Tariffazione
~~~~~~~~~~~~

Ferma restando la condivisione dei dati tra pubbliche amministrazioni
per finalità istituzionali, che avviene esclusivamente a titolo
gratuito, salvo per la prestazione di elaborazioni aggiuntive, come previsto dall’art. 50 del **CAD**, il Decreto stabilisce
come regola preminente che **i dati siano resi disponibili
gratuitamente**; tuttavia, è possibile richiedere per il riutilizzo dei
dati i costi marginali sostenuti effettivamente per la riproduzione, la
messa a disposizione e la divulgazione dei dati, nonché per
l’anonimizzazione di dati personali o per le misure adottate per
proteggere le informazioni commerciali a carattere riservato.

.. topic:: **REQUISITO 22**: dlgs36-2006/opendata/req/conditions/marginal-costs

    I dati devono essere resi disponibili per il riutilizzo gratuitamente, salvo eventuale applicazione dei costi marginali effettivamente sostenuti per la riproduzione, la messa a disposizione e la divulgazione dei dati, nonché per l’anonimizzazione di dati personali o per le misure adottate per proteggere le informazioni commerciali a carattere riservato.

Per il calcolo dei costi marginali si può fare riferimento alle
indicazioni, tuttora valide, fornite nella Comunicazione della
Commissione Europea 2014/C - 240/01 [1]_ a cui si rimanda per ulteriori
approfondimenti. La Comunicazione, in particolare, indica che
nell’ambiente in linea, la totalità del corrispettivo potrebbe essere
limitata ai costi collegati direttamente alla manutenzione e al
funzionamento dell’infrastruttura (ossia della banca dati elettronica)
nella misura necessaria a riprodurre il documento e a metterlo a
disposizione di un riutilizzatore in più.

Stante quanto sopra, considerate l’esiguità e la tendenza al ribasso dei
costi operativi medi di una banca dati, la Comunicazione stima che
l’importo possa essere probabilmente **prossimo allo zero**.

Da qui la conclusione che **per i documenti digitali divulgati per via
elettronica si raccomanderebbe una politica di costo zero, quindi la
messa a disposizione a titolo gratuito**.

Quanto finora descritto non si applica ad alcuni casi specifici per i
quali è possibile determinare tariffe superiori ai costi marginali,
ovvero:

1. biblioteche, comprese quelle universitarie, musei e archivi;

2. amministrazioni e organismi di diritto pubblico che devono generare
   utili per coprire una parte sostanziale dei costi inerenti allo
   svolgimento dei propri compiti di servizio pubblico;

3. imprese pubbliche.

Nei tre casi appena indicati, può essere applicato quanto indicato nel
Requisito 23 che segue.

.. topic:: **REQUISITO 23**: dlgs36-2006/opendata/req/conditions/reasonable-return

    Nel caso in cui sia richiesto il pagamento di un corrispettivo, il totale delle entrate provenienti dalla fornitura e dall’autorizzazione al riutilizzo dei documenti in un esercizio contabile non può superare i costi marginali del servizio reso (comprendenti i costi di raccolta, produzione, riproduzione, diffusione, archiviazione dei dati, conservazione e gestione dei diritti e, ove applicabile, di anonimizzazione dei dati personali e delle misure adottate per proteggere le informazioni commerciali a carattere riservato), maggiorati di un utile ragionevole sugli investimenti.

Il significato di “\ *utile ragionevole sugli investimenti*\ ” viene
esplicitato dal Decreto stesso: esso corrisponde ad “\ *una percentuale
della tariffa complessiva, in aggiunta a quella necessaria per
recuperare i costi ammissibili (costi marginali), non superiore a cinque
punti percentuali oltre il tasso di interesse fisso della BCE*\ ” (art.
2, comma 1, lettera i-bis)).

Nel caso di biblioteche, musei e archivi, la Direttiva suggerisce,
inoltre, che, tenendo conto delle loro peculiarità, nel calcolare
l’utile ragionevole sugli investimenti possano essere presi in
considerazione i prezzi praticati dal settore privato per il riutilizzo
di documenti identici o simili.

La Comunicazione della Commissione Europea citata innanzi fornisce
indicazioni anche per il calcolo delle tariffe in base al metodo del
recupero dei costi. Rispetto a quanto indicato nella Comunicazione
bisogna tenere presente che la Direttiva ha introdotto il riferimento
specifico a “un esercizio contabile” al posto del generico “periodo
contabile adeguato” indicato nelle versioni precedenti e ha introdotto
altresì il concetto di “utile ragionevole sugli investimenti”, come
sopra specificato, invece del “congruo utile sugli investimenti”.
Tenendo in considerazione queste differenze, il metodo proposto nella
Comunicazione al par. 4.2 può essere un utile supporto per il calcolo
delle tariffe.

Nei casi indicati ai precedenti punti 2. e 3., vale quanto indicato nel
Requisito 24 che segue.

.. topic:: **REQUISITO 24**: dlgs36-2006/opendata/req/conditions/parameters

    L’importo totale delle tariffe deve essere calcolato in base a parametri oggettivi, trasparenti e verificabili ed è determinato secondo il criterio del costo marginale del servizio con decreti dei Ministri competenti, di concerto con il Ministro dell’economia e delle finanze sentita l’Agenzia per l’Italia digitale.

Con Decreto del Ministro dell’economia e delle finanze è anche definito
e aggiornato periodicamente l’elenco delle pubbliche amministrazioni e
degli organismi di diritto pubblico di cui al punto 2, cioè di quegli
enti autorizzati a determinare tariffe superiori ai costi marginali in
quanto devono generare utili per coprire una parte sostanziale dei costi
inerenti allo svolgimento dei propri compiti di servizio pubblico. Tale
elenco è pubblicato sui siti istituzionali degli enti interessati.

Il Decreto specifica anche che, rispetto a quanto indicato innanzi, sono
fatte salve specifiche disposizioni normative relative, in particolare,
alla riutilizzazione commerciale di documenti, dati e informazioni
catastali ed ipotecari, di cui all’art. 1 commi 370, 371 e 372 della
legge 30 dicembre 2004 n. 311, e alla circolazione delle informazioni
concernenti gli immobili di cui all’art. 5 comma 4-bis del decreto-legge
13 maggio 2011, n. 70, convertito, con modificazioni, dalla legge 12
luglio 2011, n. 106.

Per quanto riguarda le attività di riutilizzazione commerciale di
documenti, dati e informazioni catastali ed ipotecari, tali attività
sono consentite previo il pagamento di tributi speciali catastali e
tasse ipotecarie, nella misura prevista per l’acquisizione, anche
telematica, direttamente dagli uffici dell’Agenzia delle Entrate e
comunque solo se regolamentate da specifiche convenzioni stipulate con
l’Agenzia delle Entrate, che disciplinino modalità e termini della
raccolta, della conservazione, della elaborazione dei dati, nonché il
controllo del limite di riutilizzo consentito.

Ricordiamo che, per agevolare la circolazione delle informazioni
concernenti gli immobili, è abolito il divieto di riutilizzazione
commerciale dei dati ipotecari e catastali ed è consentito, quindi, il
riutilizzo dei documenti, dei dati e delle informazioni catastali e
ipotecari a fini commerciali o non commerciali diversi dallo scopo
iniziale nell’ambito dei compiti di servizio pubblico per i quali i
documenti sono stati prodotti, fermo restando il rispetto della
normativa in materia di protezione dei dati personali (art. 5, comma
4-bis, decreto legge 13 maggio 2011, n. 70); inoltre, è comunque
consentita la fornitura di documenti, dati e informazioni da parte
dell’Agenzia delle Entrate, in formato elaborabile, su base
convenzionale, secondo modalità, tempi e costi da stabilire con
provvedimento del direttore dell’Agenzia delle Entrate.

.. topic:: **REQUISITO 25**: dlgs36-2006/opendata/req/conditions/local

    Nel caso di enti territoriali ed enti e organismi pubblici diversi da quelli indicati, gli importi delle tariffe, calcolati sulla base dei criteri indicati innanzi, e le relative modalità di versamento sono determinati con disposizioni o atti deliberativi dell’ente titolare, sentita l’Agenzia per l’Italia Digitale.

.. topic:: **REQUISITO 26**: dlgs36-2006/opendata/req/conditions/publication

    Le condizioni applicabili al riutilizzo dei dati e l’effettivo ammontare delle tariffe applicate, compresa la base di calcolo utilizzata per tali tariffe e gli elementi presi in considerazione nel calcolo di tali tariffe, devono essere pubblicati sui siti istituzionali di pubbliche amministrazioni, organismi di diritto pubblico e imprese pubbliche competenti, previa comunicazione ad AgID.

Il riutilizzo deve essere **sempre gratuito** nel caso delle **serie di
dati di elevato valore** (v. par. :ref:`par-4-3`), con le esclusioni indicate
nel Requisito 7, e nel caso dei **dati della ricerca** (v. par.
:ref:`par-4-4`).


.. topic:: Risorse utili
 :class: useful-docs

 - :mimetype:`application/pdf` `Comunicazione della Commissione Europea 2014/C 240/01 - Orientamenti sulle licenze standard raccomandate, i dataset e la tariffazione del riutilizzo dei documenti - Parte 4 <https://eur-lex.europa.eu/legal-content/IT/TXT/PDF/?uri=CELEX:52014XC0724(01)&from=IT>`_

 - :mimetype:`application/pdf` `Piano nazionale di digitalizzazione del patrimonio culturale 2022-2023 e relative Linee Guida, Ministero della Cultura (in fase di pubblicazione)`_

 - :mimetype:`application/pdf` `Linee Guida per l’acquisizione, la circolazione e il riuso delle riproduzioni dei beni culturali in ambiente digitale, Ministero della Cultura (in fase di pubblicazione)`_


.. [1]
    v.
   https://eur-lex.europa.eu/legal-content/IT/TXT/PDF/?uri=CELEX:52014XC0724(01)&from=PT
