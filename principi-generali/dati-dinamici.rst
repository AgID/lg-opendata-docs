.. _par-4-2:

Dati dinamici
˜˜˜˜˜˜˜˜˜˜˜˜˜

Il Decreto definisce, all’art. 2 comma 1 lettera c-sexies), **i “dati
dinamici” come “\ documenti informatici, soggetti ad aggiornamenti
frequenti o in tempo reale, in particolare a causa della loro volatilità
o rapida obsolescenza\ ”**. La Direttiva ribadisce, inoltre, che “\ *i
dati generati da sensori sono solitamente considerati dati dinamici*\ ”.
Oltre a tali ultimi dati, esempi di dati dinamici sono i dati
ambientali, relativi al traffico, satellitari o meteorologici.

I dati dinamici sono una delle tipologie più preziose dal punto di
vista commerciale, in quanto possono essere utilizzati per prodotti e
servizi che forniscono informazioni in tempo reale, come app di viaggio
o di trasporto.

Considerato che **il valore economico di tale tipologia di dati dipende
dall’immediata disponibilità dell’informazione e dagli aggiornamenti
regolari**, come indicato nel Decreto, i dati dinamici, oltre ad essere
coerenti con le indicazioni generali di cui al paragrafo :ref:`par-4-1`, DEVONO
essere resi **disponibili per il riutilizzo immediatamente dopo la
raccolta tramite API adeguate e, ove possibile, attraverso download in
blocco**. Per ulteriori dettagli e indicazioni su tali modalità si
rimanda al par. :ref:`par-7-1-1`.

.. topic:: **REQUISITO 5**: dlgs36-2006/opendata/req/dynamic/api

    I dati dinamici devono essere messi a disposizione per il riutilizzo attraverso API coerenti con il REQUISITO 27.

.. topic:: **Raccomandazione 2**: dlgs36-2006/opendata/rec/dynamic/bulk

    Ove possibile, opportuno o necessario, si raccomanda di rendere disponibili i dati dinamici anche attraverso download in blocco.

Nel caso in cui mettere a disposizione tali dati subito dopo la raccolta
costituisca uno sforzo sproporzionato per il titolare a causa di non
sufficienti capacità finanziarie o tecniche, il Decreto consente a detto
titolare di **posticipare la disponibilità dei dati ad un termine
successivo e di applicare restrizioni tecniche temporanee**; detto
termine e tali restrizioni tecniche devono essere definiti attraverso un
apposito provvedimento in modo, però, da non compromettere lo
sfruttamento del potenziale economico e sociale dei dati.

.. topic:: **REQUISITO 6**: dlgs36-2006/opendata/req/dynamic/release

    I dati dinamici devono essere resi disponibili per il riutilizzo immediatamente dopo la raccolta.
    Se, per motivi di capacità finanziarie o tecniche, ciò non sia possibile, allora i dati dinamici possono essere resi disponibili per il riutilizzo entro un termine e/o con temporanee restrizioni tecniche, tali, però, da non pregiudicare indebitamente lo sfruttamento del loro potenziale economico e sociale.
    Il termine e le restrizioni tecniche di cui sopra devono essere definiti e motivati con apposito provvedimento del titolare dei dati.


Il Piano Triennale per l’Informatica nella Pubblica Amministrazione
include uno specifico risultato atteso sull’aumento del numero di dati
dinamici nell’ambito dell’obiettivo teso a favorire la condivisione dei
dati tra le PA e il loro riutilizzo da parte di cittadini e imprese.

Per l’identificazione dei dati dinamici, attraverso i
metadati, nel catalogo nazionale di cui all’art. 9 del Decreto, anche ai
fini del calcolo dell’indicatore per la misurazione del risultato atteso
di cui sopra, indicazioni specifiche sono incluse nella guida operativa
sui cataloghi.


.. topic:: Risorse utili
 :class: useful-docs

 - :mimetype:`text/html` `Webinar “Real-time Data”, data.europa.eu Academy, 2022 <https://data.europa.eu/en/academy/real-time-data>`_

 - :mimetype:`text/html` `OGC SensorThings API as an INSPIRE download service <https://inspire.ec.europa.eu/good-practice/ogc-sensorthings-api-inspire-download-service>`_
