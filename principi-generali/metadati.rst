.. _par-4-6:

Metadati
˜˜˜˜˜˜˜˜

La metadatazione ricopre un ruolo essenziale laddove i dati sono esposti
a utenti terzi e a software. I metadati, infatti, consentono una
maggiore comprensione e rappresentano la chiave attraverso cui abilitare
più agevolmente la ricerca, la scoperta, l’accesso e quindi il riuso dei
dati stessi.

Per i metadati descrittivi generali, ovvero non dipendenti dalle
tipologie di dati, DEVE essere applicato il profilo nazionale
DCAT-AP_IT, rispettando le obbligatorietà, le raccomandazioni e seguendo
gli esempi così come definiti nella relativa specifica e ontologia. Il
profilo è stato definito con le “\ **Linee guida per i cataloghi
dati**\ ” [1]_ pubblicate prima delle modifiche apportate al CAD dal
decreto legislativo n. 217/2017 e del “Regolamento per l’adozione di
linee guida per l’attuazione del Codice dell’Amministrazione Digitale”
adottato con la Determinazione del DG di AgID n. 160/2018. A seguito di
tali nuove previsioni normative e regolamentari, dette Linee Guida,
attualmente in corso di revisione, saranno denominate “\ **Guida
operativa per i cataloghi dati**\ ”. A differenza del presente documento
che, ai sensi dell’art. 71 del **CAD**, è aggiornato o modificato
secondo la procedura prevista dal medesimo articolo, la guida operativa
di cui sopra potrà essere aggiornata o modificata ogni qualvolta sarà
necessario.

.. topic:: **REQUISITO 15**: dlgs36-2006/opendata/req/md/dcat-ap-it

      I dati, con esclusione di quelli territoriali, resi disponibili per il riutilizzo devono essere documentati attraverso metadati conformi al profilo DCAT-AP_IT definito con la guida operativa per i cataloghi dati.

Per i dati territoriali il profilo di metadati da considerare è quello
definito con le “Linee Guida recanti regole tecniche per la definizione
e l’aggiornamento del contenuto del Repertorio Nazionale dei Dati
Territoriali” adottate, sulla base degli artt. 59 e 71 del **CAD**, con
la Determinazione del DG di AgID n. 50/2022. Tale profilo è coerente con
[**INSPIRE-DIR**] e relativa norma di recepimento [**D-LGS-32-2010**], e
con il Regolamento (CE) n. 1205/2008 relativo ai metadati.


.. topic:: **REQUISITO 16**: dlgs36-2006/opendata/req/md/rndt

      I dati territoriali resi disponibili per il riutilizzo devono essere documentati esclusivamente attraverso metadati conformi alle “Linee Guida recanti regole tecniche per la definizione e l’aggiornamento del contenuto del Repertorio Nazionale dei Dati Territoriali” e le relative guide operative.


.. topic:: Risorse utili
  :class: useful-docs

  - :mimetype:`text/html` `Guida operativa per i cataloghi dati <https://docs.italia.it/italia/daf/linee-guida-cataloghi-dati-dcat-ap-it/it/stabile/index.html>`_

  - :mimetype:`text/html` `Linee Guida recanti regole tecniche per la definizione e l’aggiornamento del contenuto del Repertorio Nazionale dei Dati Territoriali, adottate con la Determinazione AgID n. 50/2022 del 28 febbraio 2022 <https://agid.github.io/geodocs/rndt-lg/2.0.1/>`_

  - :mimetype:`application/pdf` `Guida operativa per la compilazione dei metadati RNDT <https://geodati.gov.it/geoportale/images/struttura/documenti/Manuale-RNDT_2-guida-operativa-compilazione-metadati_v3.0.pdf>`_


.. [1]
   https://docs.italia.it/italia/daf/linee-guida-cataloghi-dati-dcat-ap-it/it/stabile/dcat-ap_it.html
