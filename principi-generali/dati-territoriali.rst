.. _par-4-5:

Dati territoriali
~~~~~~~~~~~~~~~~~

I dati territoriali sono definiti dal CAD come “\ *i dati che attengono,
direttamente o indirettamente, a una località o a un’area geografica
specifica*\ ” (art. 1 c. 1 lettera i-sexies)), in linea con l’analoga
definizione presente all’art. 3 punto 2) della Direttiva
[**INSPIRE-DIR**]. Nel presente documento il termine “dati geospaziali”
è utilizzato come sinonimo di “dati territoriali”.

Il Decreto non include particolari disposizioni su tali dati, se non il
rimando alla disciplina specifica definita in applicazione della
Direttiva 2007/2/CE conosciuta come Direttiva INSPIRE [**INSPIRE-DIR**]
e recepita in Italia con il decreto legislativo 27 gennaio 2010, n. 32
[**D-LGS-32-2010**] o i requisiti specifici per la categoria “Dati geospaziali” prevista nell’ambito dei dati di elevato valore (v. par. :ref:`par-4-3`).

.. topic:: **REQUISITO 14**: dlgs36-2006/opendata/req/spatial/inspire

      Nel caso di dati territoriali, devono essere applicate le regole tecniche adottate nell’ambito del framework definito in applicazione della Direttiva 2007/2/CE e relativo decreto di recepimento, D. Lgs. n. 32/2010, oltre che di tutte le altre norme ad essi collegate.

Nel caso di dati territoriali, quindi, si deve fare riferimento ai
Regolamenti europei e alle norme nazionali (e relativi documenti
tecnici) per le diverse componenti (metadati, dati e servizi di dati,
servizi di rete, condivisione e monitoraggio) dell’infrastruttura
istituita e implementata nell’ambito di INSPIRE. In particolare:

-  per i metadati: Linee Guida recanti regole tecniche per la
   definizione e l’aggiornamento del contenuto del Repertorio Nazionale
   dei Dati Territoriali [1]_ (coerenti con il Regolamento (CE) n.
   1205/2008 [2]_) e guida operativa per la compilazione dei metadati
   RNDT [3]_ (coerente con la guida tecnica INSPIRE sui metadati [4]_);

-  per i dati: Regolamento (UE) n. 1089/2010 [5]_ e le specifiche dei
   dati per ciascun tema INSPIRE [6]_;

-  per i servizi di dati e i servizi di rete: Regolamento (UE) n.
   1089/2010, Regolamento (CE) n. 976/2009 [7]_ e le linee guida
   tecniche INSPIRE sui servizi di rete [8]_ e sui servizi di dati
   territoriali [9]_;

-  per il monitoraggio: Decisione di esecuzione (UE) 2019/1372 [10]_.

A questi si aggiungono norme e specifiche tecniche nazionali di dominio,
definite eventualmente anche come estensione delle regole INSPIRE; tra
le altre:

-  specifiche tecniche per i Database GeoTopografici (DBGT) di cui al
   Decreto 10/11/2011 [11]_;

-  specifiche tecniche per le reti di sottoservizi e il Sistema
   Informativo Nazionale Federato delle Infrastrutture (SINFI) di cui al
   Decreto del Ministro dello Sviluppo Economico dell’11 maggio
   2016 [12]_;

-  specifiche tecniche per l’illuminazione pubblica [13]_.

Sono fatte salve tutte le altre norme, non esplicitamente citate in
questo paragrafo (come la `legge n.
132/2016 <https://www.normattiva.it/uri-res/N2Ls?urn:nir:stato:legge:2016;132~art2>`__
relativamente al Sistema Informativo Nazionale Ambientale (SINA) e alla
rete SINANET), applicabili ai dati territoriali.

Stante quanto rappresentato innanzi, per l’apertura e il riutilizzo dei
dati territoriali si applicano le indicazioni e i requisiti generali
(cioè validi per tutte le tipologie di dati) definiti nelle presenti
Linee Guida, facendo riferimento, per i formati, a quelli specifici per
tale tipologia di dati, alcuni dei quali riportati nell’Allegato B.

Nel caso in cui i dati territoriali siano anche dati dinamici, allora
DEVONO essere applicati anche i requisiti di cui al paragrafo :ref:`par-4-2`.
Se, invece, rientrano tra le serie di dati di elevato valore, DEVONO
essere applicati anche i requisiti di cui al paragrafo :ref:`par-4-3` e le
indicazioni presenti negli atti di esecuzione adottati dalla Commissione
Europea per la categoria “Dati geospaziali”. Se, infine, i dati
territoriali sono anche dati della ricerca, allora sono da applicare i
requisiti di cui al paragrafo :ref:`par-4-4`.

.. [1]
   https://agid.github.io/geodocs/rndt-lg/2.0/

.. [2]
   https://eur-lex.europa.eu/legal-content/IT/TXT/?uri=CELEX:02008R1205-20081224

.. [3]
   https://geodati.gov.it/geoportale/images/struttura/documenti/Manuale-RNDT_2-guida-operativa-compilazione-metadati_v3.0.pdf

.. [4]
   https://inspire.ec.europa.eu/id/document/tg/metadata-iso19139

.. [5]
   https://eur-lex.europa.eu/eli/reg/2010/1089

.. [6]
   https://inspire.ec.europa.eu/data-specifications/2892

.. [7]
   https://eur-lex.europa.eu/eli/reg/2009/976

.. [8]
   https://inspire.ec.europa.eu/Technical-Guidelines2/Network-Services/41

.. [9]
   https://inspire.ec.europa.eu/Technical-Guidelines2/Spatial-Data-Services/580

.. [10]
   https://eur-lex.europa.eu/eli/dec_impl/2019/1372/oj

.. [11]
   https://geodati.gov.it/geoportale/images/Errata-Corrige_Spec-DBGT.pdf

.. [12]
   https://geodati.gov.it/geoportale/images/Specifica_SINFI_versione_3.1.2.pdf

.. [13]
   https://geodati.gov.it/geoportale/images/PELL-IP_versione-2.0-20210325.pdf
