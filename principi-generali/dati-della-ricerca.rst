Dati della ricerca
˜˜˜˜˜˜˜˜˜˜˜˜˜˜˜˜˜

I **dati della ricerca** sono definiti dal Decreto come **“\ documenti
informatici, diversi dalle pubblicazioni scientifiche, raccolti o
prodotti nel corso della ricerca scientifica e utilizzati come elementi
di prova nel processo di ricerca, o comunemente accettati nella comunità
di ricerca come necessari per convalidare le conclusioni e i risultati
della ricerca\ ”**.

Esempi di tale tipologia di dati sono forniti nella Direttiva:
statistiche, risultati di esperimenti, misurazioni, osservazioni
risultanti dall’indagine sul campo, risultati di indagini, immagini e
registrazioni di interviste, oltre a metadati, specifiche e altri
oggetti digitali. La Direttiva precisa anche che i dati della ricerca,
come da definizione, sono diversi dagli articoli scientifici, in cui si
riportano e si commentano le conclusioni della ricerca scientifica
sottostante.

.. topic:: **REQUISITO 9**: dlgs36-2006/opendata/req/research/free

    I dati della ricerca DEVONO essere resi disponibili gratuitamente per il riutilizzo per fini commerciali o non commerciali.

**I dati da considerare sono quelli che rappresentano il risultato di
attività di ricerca finanziata con fondi pubblici e resi pubblici**,
anche attraverso l’archiviazione in una banca dati pubblica gestita a
livello istituzionale o su base tematica, da ricercatori, organizzazioni
che svolgono attività di ricerca e organizzazioni che finanziano la
ricerca.

Nel processo di identificazione dei dati della ricerca da rendere
disponibili per il riutilizzo è necessario tenere conto della protezione
dei dati personale, degli interessi commerciali, dei diritti di
proprietà intellettuale [1]_ e dei diritti di proprietà
industriale [2]_.

Il Decreto dispone che i dati della ricerca DEVONO **rispettare i
requisiti di reperibilità, accessibilità, interoperabilità e
riutilizzabilità** che rappresentano i 4 principi del framework FAIR
(**F**\ indable - **A**\ ccessible - **I**\ nteroperable -
**R**\ eusable) [3]_. Di seguito le indicazioni per adempiere a tale
disposizione [4]_.

**Findable** (Reperibile) - Il primo requisito da rispettare per
garantire il riutilizzo dei dati è di rendere i dati reperibili da
macchine ed essere umani. Per fare questo, i metadati, più dettagliati
possibile, dovrebbero essere disponibili online attraverso una risorsa
consultabile e a dati e metadati dovrebbe essere assegnato un
identificatore persistente.

.. topic:: **REQUISITO 10**: dlgs36-2006/opendata/req/research/findable

      Per rendere i dati reperibili è necessario:
     -	documentare i dati con metadati dettagliati secondo il Requisito 15 e il Requisito 16;
     -	assegnare a dati e metadati un identificatore univoco e persistente (per es. DOI);
     -	rendere disponibili online i metadati attraverso una risorsa consultabile, come per esempio un catalogo o un repository, seguendo il Requisito 29 e il Requisito 30;
     - 	specificare l’identificatore del dato nei metadati seguendo le indicazioni presenti nei documenti di cui al Requisito 15 e al Requisito 16.


**Accessible** (Accessibile) - Deve essere possibile per essere umani e
macchine accedere ai dati attraverso protocolli standard e aperti.

.. topic:: **REQUISITO 11**: dlgs36-2006/opendata/req/research/accessible

      Per rendere i dati accessibili è necessario:
      -	consentire l’accesso a dati e metadati a partire dall’identificatore univoco e persistente assegnato;
      -	utilizzare protocolli standardizzati e aperti (per es. https);
      -	rendere sempre disponibili i metadati anche quando i dati non sono accessibili (o perché sono applicati meccanismi di autenticazione e autorizzazione all’accesso o perché non più disponibili).

**Interoperable** (Interoperabile) - Dati e metadati devono
poter essere combinati con altri dati e/o strumenti. Per questo, devono
essere conformi a formati e standard riconosciuti.

.. topic:: **REQUISITO 12**: dlgs36-2006/opendata/req/research/interoperable

      Per rendere i dati interoperabili è necessario:
      -	fornire i dati in formato aperto secondo i requisiti definiti nelle presenti Linee Guida;
      -	utilizzare gli standard pertinenti per i metadati coerentemente con il Requisito 15 e il Requisito 16;
      -	utilizzare, ove possibile, vocabolari controllati, parole chiave, thesauri e ontologie;
      -	inserire riferimenti qualificati ad altri dati o metadati.


**Reusable** (Riutilizzabile) - I dati devono essere ben documentati in
modo che possano essere interpretati correttamente, replicati e/o
combinati anche in contesti diversi. Ai dati, inoltre, bisogna assegnare
una licenza chiara e accessibile in modo che si possa capire che tipo di
riutilizzo è consentito.

.. topic:: **REQUISITO 13**: dlgs36-2006/opendata/req/research/reusable

      Per rendere i dati riusabili è necessario:
      -	rendere disponibili dati accurati e ben descritti con molti attributi pertinenti;
      -	assegnare ai dati una licenza d’uso chiara e accessibile secondo il Requisito 20 e il Requisito 21;
      -	rendere chiaro come, perché, quando e da chi i dati sono stati creati e processati;
      -	seguire i pertinenti standard di dominio per dati e metadati (v. Requisito 15 e Requisito 16).


La necessità che i dati della ricerca seguano e siano conformi ai
principi FAIR è ribadita anche dal Piano nazionale per la ricerca (PNR)
2021-2027 [5]_, che considera tale conformità come uno degli “strumenti”
per l’attuazione della scienza aperta. Si legge: “\ *I dati come tutti i
risultati della ricerca devono innanzitutto essere conformi ai criteri
FAIR e cioè essere reperibili tempestivamente, accessibili su richiesta,
interoperabili e comunque riusabili con le opportune regole, strumenti e
risorse. I criteri FAIR sono la base per la fruizione e il riutilizzo di
dati di diversa provenienza tematica e metodologica. Fare in modo che la
produzione di dati FAIR diventi lo standard di riferimento per i
risultati della ricerca finanziata con risorse pubbliche comporta
un’innovazione sostanziale nella prassi scientifica sia a livello di
produzione dei dati sia a livello della fruizione dei medesimi per
elaborare nuove conoscenze. Si tratta di evoluzione delle prassi della
ricerca (utilizzo di informazioni esistenti, sviluppo della
multidisciplinarietà e della interdisciplinarità, collaborazione formale
e informale) validazione e valutazione dei risultati. Essa apre anche
nuove prospettive di innovazione tecnologica (acquisizione automatica di
dati FAIR ove possibile e sviluppo di servizi digitali per la cura,
l’archiviazione, l’accesso, l’analisi e la fruizione di risorse di
calcolo)*\ ”.

In tema di politiche di accesso aperto, il PNR include il “Piano
nazionale per la scienza aperta” (non ancora adottato) che ha tra i suoi
obiettivi, tra l’altro, l’accesso aperto, appunto, agli strumenti di
produzione della ricerca, ai dati generati e alle pubblicazioni
scientifiche nonché il sostegno all’accesso ai dati FAIR.

Un ruolo essenziale nell’attuazione della strategia sulla scienza aperta
e delle politiche di accesso aperto è svolto dalle infrastrutture di
ricerca, oggetto del “Piano nazionale per le Infrastrutture di
Ricerca” [6]_ (parte integrante, anch’esso, del PNR), a cui si rimanda
per tutti gli aspetti che possono avere un impatto sull’applicazione del
Decreto con riferimento alle banche dati pubbliche, gestite a livello
istituzionale o su base tematica, necessarie per l’archiviazione dei
dati della ricerca da rendere disponibili per il riutilizzo.

.. topic:: **Raccomandazione 3**: dlgs36-2006/opendata/req/research/fair

      Ove possibile, i principi FAIR dovrebbero essere seguiti e applicati per tutte le tipologie di dati, non solo per quelli della ricerca.


.. topic:: Risorse utili
  :class: useful-docs

  - :mimetype:`text/html` `FAIR principles <https://www.go-fair.org/fair-principles/>`_

  - :mimetype:`text/html` `The FAIR data principles <https://force11.org/info/the-fair-data-principles/>`_

  - :mimetype:`text/html` `How to make your data FAIR – Guides for Researchers <https://www.openaire.eu/how-to-make-your-data-fair>`_

  - :mimetype:`text/html` `How FAIR are your data? Checklist <https://zenodo.org/record/5111307#.YlQ_JNNByUl>`_

  - :mimetype:`application/pdf` `Programma nazionale per la ricerca (PNR) 2021-2027 <https://www.mur.gov.it/sites/default/files/2021-05/PNR2021-2027.pdf>`_

  - :mimetype:`application/pdf` `Piano Nazionale Infrastrutture di Ricerca (PNIR) 2021 – 2027 <https://www.mur.gov.it/it/atti-e-normativa/decreto-ministeriale-n1082-del-10-09-2021>`_


.. [1]
   v. legge 22 aprile 1941, n. 633

.. [2]
   v. decreto legislativo 10 febbraio 2005, n. 30

.. [3]
   https://force11.org/info/the-fair-data-principles/

.. [4]
   Nella definizione dei requisiti, si è fatto riferimento alla guida
   “How to make your data FAIR” pubblicata nell’ambito dell’iniziativa
   OpenAIRE (v. https://www.openaire.eu/how-to-make-your-data-fair) e la
   checklist “How fair are your data?” creata da Sarah Jones e Marjan
   Grootveld (v. https://zenodo.org/record/5111307#.YhEfAd_SKCQ).

.. [5]
   https://www.mur.gov.it/sites/default/files/2021-01/Pnr2021-27.pdf

.. [6]
   Piano Nazionale per le Infrastrutture di Ricerca 2021-2027 adottato
   con DM n. 1082 del 10/09/2021 (v.
   https://www.mur.gov.it/it/atti-e-normativa/decreto-ministeriale-n1082-del-10-09-2021).
