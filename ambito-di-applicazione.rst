.. _cap-1:

Ambito di applicazione
----------------------

Il presente documento di Linee Guida stabilisce le regole tecniche per
l’attuazione del decreto legislativo 24 gennaio 2006, n. 36 (di seguito
Decreto), così come modificato dal D. Lgs. 8 novembre 2021, n. 200 di
recepimento della Direttiva (UE) 2019/1024 (di seguito Direttiva), in
ottemperanza all’art. 12 del Decreto stesso.

Il documento ha l’obiettivo di supportare le pubbliche amministrazioni e
gli altri soggetti interessati (v. par. :ref:`par-1-3`) nel processo di
apertura dei dati e di riutilizzo dell’informazione del settore pubblico
attraverso indicazioni volte ad implementare le disposizioni e le
modalità disciplinate dal Decreto.

In particolare, tali indicazioni riguardano formati, modalità di
pubblicazione, profili di metadati, licenze e tariffazione, richieste di
riutilizzo e strumenti di ricerca, tutti aspetti regolamentati da
Direttiva e Decreto. Il presente documento include, inoltre,
indicazioni, seppure non vincolanti, perché non disciplinati dalle norme
indicate, su aspetti organizzativi e qualità dei dati.

.. _par-1-1:

Documenti oggetto di applicazione
~~~~~~~~~~~~~~~~~~~~~~~~~~~~~~~~~

**Le presenti Linee Guida si applicano**:

-  a tutti i documenti contenenti dati pubblici detenuti da pubbliche
   amministrazioni, organismi di diritto pubblico, imprese
   pubbliche e private, ad eccezione di quelli indicati nel par.
   :ref:`par-1-2`;

-  ai documenti i cui diritti di proprietà intellettuale sono detenuti
   da biblioteche, comprese le biblioteche universitarie, i musei e gli
   archivi, solo se il riutilizzo è autorizzato in conformità a quanto
   previsto nella Parte II, Titolo II, Capo I e Capo III, del decreto
   legislativo 22 gennaio 2004, n. 42 e nella Parte II, Titolo VII, Capo
   II, del decreto legislativo 30 giugno 2003 n. 196;

-  ai dati della ricerca (v. par. :ref:`par-4-4`);

-  ai dati territoriali ai quali si applica il decreto legislativo 27
   gennaio 2010, n. 32, di recepimento della Direttiva 2007/2/CE,
   cosiddetta Direttiva INSPIRE (v. par. :ref:`par-4-5`);

-  ai documenti che all’atto di entrata in vigore delle indicazioni del
   Decreto sono già stati diffusi per il riutilizzo.

Quando, nel prosieguo del presente documento, si utilizzeranno i termini
di “documenti” e “dati” si intenderà fare riferimento a quei documenti e
dati che rientrano nell’ambito di applicazione delineato.

  
.. _par-1-2:

Documenti esclusi dall’applicazione
~~~~~~~~~~~~~~~~~~~~~~~~~~~~~~~~~~~

Coerentemente con quanto disposto dal Decreto, **le presenti Linee Guida
non si applicano ai documenti**:

-  detenuti per finalità che esulano dall’ambito dei compiti
   istituzionali della pubblica amministrazione o dell’organismo di
   diritto pubblico;

-  nella disponibilità di imprese pubbliche prodotti al di fuori
   dell’ambito della prestazione di servizi di interesse generale;

-  nella disponibilità di imprese pubbliche connessi ad attività
   direttamente esposte alla concorrenza e non soggette alle norme in
   materia di appalti;

-  nella disponibilità delle emittenti di servizio pubblico e delle
   società da esse controllate e da altri organismi o loro società
   controllate per l’adempimento di un compito di radiodiffusione di
   servizio pubblico;

-  nella disponibilità di istituti di istruzione secondaria e inferiore;

-  diversi da quelli della ricerca, nel caso di tutti gli altri istituti
   di istruzione;

-  nella disponibilità di enti culturali diversi dalle biblioteche,
   comprese quelle universitarie, dai musei e dagli archivi [1]_;

-  nella disponibilità degli organismi coinvolti nel sistema di
   informazione per la sicurezza della Repubblica;

-  esclusi ai sensi dell’articolo 24 della legge 7 agosto 1990, n. 241,
   anche solo per un limitato periodo di tempo fissato dalle
   amministrazioni, ovvero:

   -  documenti coperti da segreto di Stato ai sensi della legge 24
      ottobre 1977, n. 801 e nei casi di segreto o di divieto di
      divulgazione espressamente previsti dalla legge, dal regolamento
      governativo adottato ai sensi dell’articolo 17, comma 2, della
      legge 23 agosto 1988, n. 400 e dalle pubbliche amministrazioni;

   -  documenti dei procedimenti tributari;

   -  documenti delle attività di formazione ed emanazione di atti
      normativi, amministrativi generali, di pianificazione e di
      programmazione;

   -  documenti dei procedimenti selettivi, nei confronti dei documenti
      amministrativi contenenti informazioni di carattere
      psicoattitudinale relativi a terzi;

-  esclusi ai sensi dell’articolo 5-bis del decreto legislativo 14 marzo
   2013, n. 33, ovvero:

   -  documenti o parti di documenti inerenti ai seguenti interessi
      pubblici:

      -  sicurezza pubblica e ordine pubblico;

      -  sicurezza nazionale;

      -  difesa e questioni militari;

      -  relazioni internazionali;

      -  politica e stabilità finanziaria ed economica dello Stato;

      -  conduzione di indagini sui reati e loro perseguimento;

      -  regolare svolgimento di attività ispettive;

   -  documenti o parti di documenti inerenti ai seguenti interessi
      privati:

      -  protezione dei dati personali, in conformità con la disciplina
         legislativa in materia;

      -  libertà e segretezza della corrispondenza;

      -  interessi economici e commerciali di una persona fisica o
         giuridica, ivi compresi la proprietà intellettuale, il diritto
         d’autore e i segreti commerciali;

-  esclusi per motivi di tutela del segreto statistico ai sensi
   dell’art. 9 del decreto legislativo 6 settembre 1989. n. 322, ovvero:

   -  dati raccolti nell’ambito di rilevazioni statistiche comprese nel
      programma statistico nazionale da parte degli uffici di
      statistica. Tali dati possono essere resi disponibili solo in
      forma aggregata, in modo che non se ne possa trarre alcun
      riferimento relativamente a persone identificabili, e possono
      essere utilizzati solo per scopi statistici;

-  su cui terzi detengono diritti di proprietà intellettuale ai sensi
   della legge 22 aprile 1941, n. 633, ovvero diritti di proprietà
   industriale ai sensi del decreto legislativo 10 febbraio 2005, n. 30;

-  non contenenti dati pubblici, il cui accesso è disciplinato dal Capo
   V della legge 7 agosto 1990, n. 241;

-  parti di documenti contenenti solo logotipi, stemmi e distintivi;

-  il cui accesso, ai sensi delle previsioni del regolamento UE 2016/679
   e del decreto legislativo 30 giugno 2003, n. 196 nonché del decreto
   legislativo 18 maggio 2018, n. 51, è escluso o limitato, ovvero
   risulti pregiudizievole per la tutela della vita privata e
   dell’integrità degli individui, nonché alle parti di documenti
   accessibili che contengono dati personali il cui riutilizzo è stato
   definito per legge incompatibile con le previsioni delle suddette
   disposizioni normative;

-  il cui accesso è escluso o limitato per motivi di protezione delle
   informazioni sensibili relative alle infrastrutture critiche
   definite, all’articolo 2 del decreto legislativo 11 aprile 2011, n.
   61, come “\ *infrastrutture, ubicate in uno Stato membro dell’Unione
   europea, che sono essenziali per il mantenimento delle funzioni
   vitali della società, della salute, della sicurezza e del benessere
   economico e sociale della popolazione ed il cui danneggiamento o la
   cui distruzione avrebbe un impatto significativo in quello Stato, a
   causa dell’impossibilità di mantenere tali funzioni”;*

-  diversi dai dati della ricerca, nella disponibilità di organizzazioni
   che svolgono attività di ricerca e di organizzazioni che finanziano
   la ricerca, comprese le organizzazioni preposte al trasferimento dei
   risultati della ricerca.
   
.. _par-1-3:

Soggetti destinatari
~~~~~~~~~~~~~~~~~~~~

I destinatari delle presenti Linee Guida sono quelli individuati dal
Decreto e innanzi già citati, ovvero le pubbliche amministrazioni, gli
organismi di diritto pubblico e le imprese pubbliche e private.

Per l’individuazione delle “pubbliche amministrazioni” si fa riferimento
all’art. 1 c. 2 del decreto legislativo 30 marzo 2001, n. 165; sono
compresi, quindi:

-  tutte le amministrazioni dello Stato, ivi compresi gli istituti e
   scuole di ogni ordine e grado e le istituzioni educative;
-  le aziende ed amministrazioni dello Stato ad ordinamento autonomo;
-  le Regioni;
-  le Province;
-  i Comuni, le Comunità montane, e loro consorzi e associazioni;
-  le istituzioni universitarie;
-  gli Istituti autonomi case popolari;
-  le Camere di commercio, industria, artigianato e agricoltura e loro
   associazioni;
-  tutti gli enti pubblici non economici nazionali, regionali e locali;
-  le amministrazioni, le aziende e gli enti del Servizio sanitario
   nazionale;
-  l’Agenzia per la rappresentanza negoziale delle pubbliche
   amministrazioni (ARAN);
-  le Agenzie di cui al `decreto legislativo 30 luglio 1999, n.
   300 <https://www.normattiva.it/uri-res/N2Ls?urn:nir:stato:decreto.legislativo:1999-07-30;300>`__\ .

Il Decreto precisa che sono comprese anche le autorità di sistema
portuale, le autorità amministrative indipendenti di garanzia, vigilanza
e regolazione, nonché i loro consorzi o associazioni a qualsiasi fine
istituiti.

Per l’individuazione degli “organismi di diritto pubblico” si fa
riferimento all’art. 3 c. 1 lettera d) del decreto legislativo 18 aprile
2016, n. 50; sono, quindi, compresi, sulla base dell’allegato IV del
predetto decreto legislativo, i seguenti organismi [2]_:

-  Mostra d’oltremare S.p.A.;
-  Ente nazionale per l’aviazione civile - ENAC;
-  Società nazionale per l’assistenza al volo S.p.A. - ENAV;
-  ANAS S.p.A.;
-  Consip S.p.A. (quando Consip agisce in qualità di centrale di
   committenza per le autorità sub-centrali)

e le seguenti categorie:

-  Consorzi per le opere idrauliche;
-  Università statali, gli istituti universitari statali, i consorzi per
   i lavori interessanti le università;
-  Istituzioni pubbliche di assistenza e di beneficenza;
-  Istituti superiori scientifici e culturali, osservatori astronomici,
   astrofisici, geofisici o vulcanologici;
-  Enti di ricerca e sperimentazione;
-  Enti che gestiscono forme obbligatorie di previdenza e di assistenza;
-  Consorzi di bonifica;
-  Enti di sviluppo e di irrigazione;
-  Consorzi per le aree industriali;
-  Comunità montane;
-  Enti preposti a servizi di pubblico interesse;
-  Enti pubblici preposti ad attività di spettacolo, sportive,
   turistiche e del tempo libero;
-  Enti culturali e di promozione artistica.

Per quanto riguarda le imprese pubbliche, sono da considerare:

-  quelle attive nei settori di cui agli articoli da 115 a 121 del
   decreto legislativo 18 aprile 2016, n. 50, che, all’atto di adottare
   le presenti linee guida, sono i seguenti:

   -  gas ed energia termica;
   -  elettricità;
   -  acqua;
   -  servizi di trasporto;
   -  porti e aeroporti;
   -  servizi postali;
   -  estrazione di gas e prospezione o estrazione di carbone o di altri
      combustibili solidi;

-  quelle che agiscono in qualità di "\ *operatore di servizio
   pubblico*\ ", definito dall’art. 2 del Regolamento (CE) n. 1370/2007
   come “\ *un’impresa o un gruppo di imprese di diritto pubblico o
   privato che fornisce servizi di trasporto pubblico di passeggeri o
   qualsiasi ente pubblico che presta servizi di trasporto pubblico di
   passeggeri*\ ”;
-  quelle che agiscono in qualità di vettori aerei che assolvono oneri
   di servizio pubblico ai sensi dell’art. 16 del Regolamento (CE) n.
   1008/2008;
-  quelle che agiscono in qualità di armatori comunitari che assolvono
   obblighi di servizio pubblico ai sensi dell’art. 4 del Regolamento
   (CEE) n. 3577/1992.

Per quanto riguarda le imprese private, sono da considerare:

-  le imprese private di trasporto che sono soggette ad obblighi di
   servizio pubblico ai sensi dell’art. 16 del Regolamento (CE) n.
   1008/2008 relativo alla prestazione di servizi aerei nella Comunità
   Europea;
-  in generale, i gestori di servizi pubblici in relazione ai servizi di
   pubblico interesse.



.. topic:: Risorse utili
  :class: useful-docs

  - :mimetype:`text/html` `Linee guida in materia di trattamento di dati personali contenuti anche in atti e documenti amministrativi effettuato da soggetti pubblici per finalità di pubblicazione e diffusione sul web, adottate con Deliberazione n. 088 del 2 marzo 2011 del Garante per la Protezione dei Dati Personali <https://www.garanteprivacy.it/web/guest/home/docweb/-/docweb-display/docweb/1793203>`_

  - :mimetype:`text/html` `Linee Guida recanti indicazioni operative ai fini della definizione delle esclusioni e dei limiti all’accesso civico di cui all’art. 5 co. 2 del D. Lgs. 33/2013 adottate con Determinazione n. 1309 del 28 dicembre 2016 dell’Autorità Nazionale Anticorruzione <https://www.anticorruzione.it/-/determinazione-n.-1309-del-28/12/2016-rif.-1?inheritRedirect=true&redirect=%2Fconsulta-i-documenti%3Fq%3D%2522Determinazione%2520n.%25201309%2522%26sort%3Dddm__Dataclu0_String_sortable->`_

  - :mimetype:`application/pdf` `Piano nazionale di digitalizzazione del patrimonio culturale – Linee Guida per l’acquisizione, la circolazione e il riuso delle riproduzioni dei beni culturali in ambiente digitale, Ministero della Cultura (in fase di consultazione) <https://partecipa.gov.it/uploads/decidim/attachment/file/59/M1C3_1.1.1_3_Linee_guida_Circolazione_riuso_immagini_Consultazione.pdf>`_
  
  
.. [1] Il Considerando (65) della Direttiva indica alcuni esempi di enti culturali che devono essere esclusi dall’applicazione della Direttiva stessa, ovvero orchestre, teatri lirici, compagnie di ballo e teatri, compresi gli archivi che ne fanno parte, in virtù della loro specificità di «arti dello spettacolo» e del fatto che quasi tutto il loro materiale è soggetto a diritti di proprietà intellettuale di terzi.

.. [2] Alcuni organismi o categorie possono corrispondere a pubbliche amministrazioni indicate innanzi.


.. forum_italia::
   :topic_id: 29810
   :scope: document
 
